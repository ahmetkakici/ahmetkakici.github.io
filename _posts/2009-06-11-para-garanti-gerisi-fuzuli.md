---
title: Para Garanti, Gerisi Fuzuli
author: Ahmet Kakıcı
layout: post
permalink: /genel/kisisel/para-garanti-gerisi-fuzuli/
syntaxhighlighter_encoded:
  - 1
views:
  - 7409
categories:
  - Kişisel
---
Her şey geçen sene Garanti Bankası&#8217;nda bir maaş hesabı açtırmamla başladı. Zaten hepiniz az çok biliyorsunuzdur Garanti Bankası&#8217;nın hizmetlerini, aldığı ödüllerini vs. Benim en çok kullandığım hizmetleri ise &#8216;sanal kart&#8217; uygulamasıydı. İnternetten alışveriş yapmaktan yıllardır çekinen ben son bir yıldır internet üzerinden gönül rahatlığıyla alışveriş yapıyordum. Gerçekten oldukça güvenli bir sistemleri var, daha detaylı bilgi istiyorsanız araştırın ancak yazıyı da sonuna kadar okumanızı tavsiye ederim.  
Garanti Bankası ile toz pembe ilerleyen 5-6 ay sonrasında geçtiğimiz Ocak ayında hesabımdan &#8216;hesap işletim ücreti&#8217; adı altında 29 lira çektiklerini gördüm. O sıralar basında çıkan ve bu ücretin yasallığının tartışıldığı onlarca haberden sonra ben de merak ettim ve Garanti Bankası&#8217;nın sitesini biraz kurcaladım. [Bu adreste][1] belirttikleri gibi hesap işletim ücretinin tanımı aşağıdaki gibidir:

<!--more-->

> Vadesiz hesaplarından tahsil edilen, bankacılık hizmetlerine ilişkin masraf tutarıdır.
> 
> Bireysel Bankacılık müşterilerimizden yılda 2 defa olmak üzere, Vadesiz TL Hesaplarından 29 TL, Döviz Tevdiat Hesaplarından 4,5 Euro karşılığı döviz olarak tahsil edilmektedir.*  
> * 2009 yılı 1 .yarıyıl için geçerli olan tutardır.

Bu yazıyı gördükten sonra çektikleri ücreti kabullenmiştim, ancak sonra &#8216;Şikayet Var&#8217; sitesine biraz göz attım ve benim gibi bu sorundan yakınan bir sürü insan daha olduğunu gördüm. Şikayetlerini site üzerinden dile getiren müşterilerin (!) çoğuna aşağıdaki gibi standart cevap verilmişti:

> Her bir vadesiz hesabın bankamızda açma, kapama, işletme ve arşivleme gibi maliyetleri bulunmaktadır. Bu maliyetlerin bir kısmının karşılanabilmesi amacıyla ocak ve temmuz aylarında yılda iki kez hesap işletim ücreti alınmaktadır.
> 
> 2008 yılı 1. yarıyılı için Bireysel Bankacılık Müşterilerimizin vadesiz YTL hesaplarından 25 YTL, döviz cinsinden açılmış vadesiz hesaplarından da 4 Euro karşılığı döviz olarak tahsil edilir. Bu uygulama tüm bankacılık sektöründe uygulanan bir uygulama olup, Bankacılık Hizmetleri Sözleşmesi kapsamında alınmaktadır.
> 
> &#8221;Bankmızla imzalamış olduğunuz Bankacılık Hizmetleri Sözleşmesinin 3.2 numaralı maddesi aynen şu sekildedir. “3.2. Banka işbu sözleşme konusu işlemler ve hizmetlerle ilgili olarak işlem anında yürürlükte bulunan oranlarda ve tutarlarda komisyon talep etmeye, belli bir mevduatın altındaki hesaplar için Bankanın tek taraflı olarak belirleyip, müşteriye herhangi bir ihbarda bulunmaksızın değiştirebileceği miktarda “Hesap İşletim Ücreti” almaya ve bunları müşterinin Banka nezdindeki res’en tahsile yetkildir.”
> 
> Bankamızın hesap işletim ücretinden istisna tuttuğu hesaplar aşağıdaki hesaplar olup, hesabınız istisna kapsamına girmemektedir.
> 
> “Maaş Ödemesi yapılan müşterilerimizin sadece maaş hesabının bağlı olduğu vadesiz hesaplarından,
> 
> Maaş Ödemesi yapan firmaların maaş ödemesi yaptıkları hesaplardan,
> 
> Düzenli Ödemesi bulunan müşterilerimizin sadece ödemelerinin bağlı olduğu hesaplarından,
> 
> İki veya daha fazla Otomatik Fatura Ödemesi bulunan müşterilerimizin faturalarının bağlı olduğu ana hesaplardan (31 Mart – 30 Haziran 2008 tarihleri arasında en az bir otomatik fatura ödemesi yapılmış ve ilgili hesapta iki adet ürün halen açık ise),
> 
> Müşterinin birden fazla Tek Hesabının olması durumunda en yüksek pozitif bakiyeli vadesiz hesaba bağlı olan dışındaki diğer Tek Hesaplarının bağlı olduğu vadesiz hesaplardan
> 
> Üniversite chipcardlarının bağlı bulunduğu ana vadesiz hesaplardan,
> 
> Birikimli Mevduat ürünlerinin düzenli ödemelerinin bağlı olduğu vadesiz YTL veya USD/EURO hesaplardan,
> 
> Ünibank müşterilerinin tüm vadesiz hesaplarından,
> 
> Çocuk ve velinin ortak kullandığı YP Birikimli Mevduat hesabı varsa, bu hesabın aylık ödemelerinin yapıldığı YTL, USD veya EURO cinsinden vadesiz hesaplardan,
> 
> G\`bank müşterlerimizin YP Birikimli Mevduat hesabı varsa, bu hesabın aylık ödemelerinin yapıldığı YTL, USD veya EURO cinsinden vadesiz hesaplardan,
> 
> G&#8217;bank üyelerine ait Bonus Kontör kartın bağlı olduğu ana vadesiz hesaplardan,
> 
> Dövize Endeksli Tüketici Kredilerinin döviz bazlı ödeme hesaplarından,
> 
> 30 Nisan 2008 tarihinden sonra açılan hesaplar,
> 
> Fon Sepeti ürününün bağlı olduğu vadesiz YTL hesaplardan
> 
> Müşterimiz ile görüşülerek , hesap işletim ücreti hakkında yukarıda yer alan bilgiler verilerek , hesap işletim ücretini tahsil edilen hesabının maaş ödemesi aldığı hesabı değil diğer vadesiz hesabı olduğu iletilmiştir.
> 
> Saygılarımızla,
> 
> T.GARANTi BANKASI A.Ş .
> 
> HAKLI MÜŞTERİ HATTI
> 
> 444 0 338

Yukarıda da yazdığı gibi bu ücretten muaf olan hesap türlerinden biri de **&#8220;Maaş Ödemesi yapan firmaların maaş ödemesi yaptıkları hesaplar&#8221;** Dolayısıyla benim hesabım da bu ücretten muaf &#8211; olmalıydı.

Bunun üzerine Garanti Bankası&#8217;nın web sitesinde [İletişim Sayfası][2]&#8216;nda yazan e-posta adresine [bilgi@garanti.com.tr] durumumu izah eden bir e-postayı 28 Şubat 2009 tarihinde gönderdim.

İki gün öncesine kadar olumlu veya olumsuz herhangi bir cevap alamadığım için temmuz ayında muaf olduğum(!) ücreti hesabımdan çekmeden hesabı kapatmaya karar verdim. Şubeye gittiğim ve bireysel hesaplardan sorumlu görevliye durumu izah ettim. Maaş aldığım firmanın (Microsoft) banka ile anlaşması olmadığından dolayı ücretin çekilmesinin normal olduğunu belirtti. Ben de dilekçemi yazıp hesabımdaki parayı çekmek için vezneye gittiğim, veznedeki görevli hesap işletim ücretinin maaş hesaplarından çekilmediğini ifade ederek kafamı biraz daha karıştırdı. Paramı çekip dilekçemi de verdikten sonra eve geldim.

Twitter üzerinden durumu izah edecek bir [mesaj][3] yazdım, bunun üzerine Garanti Bankası&#8217;nda çalışan Can K. Twitter üzerinden biraz mesajlaştık. Aramızda geçen mesajlaşmayı da hemen buraya alalım:

  * **Ben** : Garanti Bankası&#8217;na e-posta göndereli 3 ay 13 gün olmuş, halen cevap vermediklerine göre hesabımızı kapatabiliriz. Ey gidi Garanti!
  * **Can K.**: Selam.. konu neyle ilgiliydi diye soracağım.. bir de hangi adrese mail attığını soracağım..
  * **Ben** : bilgi@garanti adresine gönderdim. maaş hesabından işletim ücreti alıyorlar ki şubedekiler bile alınmaz diyor. hesabı kapattım.
  * **Can K.**: bilgi pek doğru bir iletişim kanalı değil Ahmet. 4440333&#8217;den daha hızlı yanıt alabilirdin. Hesabı kapadığına üzüldüm.
  * **Ben **: Garanti iletişim sayfasında yazdığı için güvendim, yanlış mı yaptım? 444&#8217;ten arayıp bunun için de ücret mi vermem lazımdı ?
  * **Can K.**: şimdi buldum sayfayı. kurumsal iletişim için açılmış bir mail adresi. yanında belirtmemiz gerekirdi. Düzelttiriyorum.
  * **Ben** : garanti iletişim sayfasında yazdığı için güvendim, yanlış mı yaptım? 444&#8217;ten arayıp bunun için de ücret mi vermem lazımdı ?
  * **Can K.**: 440333&#8217;ü kolaylık olur diye vermiştim.. Buradaki formu da kullanabilirsin(din). http://www.garanti.com.tr/hakli\_musteri\_hatti/sikayetim_var.html
  * **Ben** : telefonu da kullanabilirdim, formu da kullanabilirdim de madem e-posta adresine cevap verilmiyor, orada olmasının amacı ne?
  * **Can K.**: ok biraz daha araştırdım.. oraya atılan mailler müşteri hizmetlerine gidiyormuş.. bakayım bir sebebi neymiş..
  * **Ben** : ilgilendiğin için teşekkür ederim.
  * **Can K.**: no problem.. keşke hesabı kapamadan önce haberim olsaydı..
  * **Ben** : keşke hesabı kapatmadan önce e-posta adresine değil de twitter&#8217;a haber salsaydım :)

Can K.&#8217;nun keşke kullansaydın dediği Garant Bankası&#8217;nın Haklı Müşteri Hattı&#8217;nda bulunan Şikayetim Var [formunu][4] da öğrendikten sonra hemen oraya da durumu özetleyen bir mesaj gönderdim. Ne mi oldu ? Halen cevap yok.

Şimdi yazılan çizilenlere bir bakalım:

  * Garanti bankası Ocak ve Temmuz aylarında olmak üzere yılda iki kere hesap işletim ücreti alıyor. (Kaynak: [Garanti Bankası Web Sitesi][1])
  * Maaş hesapları hesap işletim ücretinden muaf. ([Kaynak: Garanti Bankası&#8217;nın ŞikayetVar.com mesajları][5])
  * Çalıştığınız firmanın Garanti Bankası&#8217;yla anlaşması olmadığı için bu ücret çekilebilir-miş. (Kaynak: Şubedeki görevli)
  * Maaş hesaplarından hesap işletim ücreti alınmıyor-muş (Kaynak: Şubedeki bir diğer görevli)

Şimdi de gelişmelere bakalım:

  * Ocak 2009&#8217;da çekilen 29 lira hesap işletim ücreti.
  * Garanti Bankası&#8217;na 28 Şubat 2009&#8217;da konuyla ilgili gönderilmiş bir e-posta.
  * 28 Şubat&#8217;tan bu yana **gönderilmemiş **bir cevap.
  * 9 Haziran 2009 tarihinde hesabı kapatmadan önce durum hakkında bilgi almak üzere son kez gönderilen bir e-posta
  * Garanti Bankası&#8217;ndan **gönderilmemiş** bir cevap.
  * Hesabı kapattırmam ve ardından eve gelip bilgi@garanti.com.tr adresine hesabı kapattığımı ifade edip ilgileri için teşekkür ettiğim bir e-posta.
  * Garanti Bankası&#8217;ndan **gönderilmemiş** bir cevap.
  * Can K.&#8217;nun keşke gönderseydin dediği adrese de durumu izah eden bir mesaj.
  * Garanti Bankası&#8217;ndan **gönderilmemiş** bir cevap.
  * Can K.&#8217;nun belirttiğine göre bilgi@garanti.com.tr&#8217;nin kurumsal bir iletişim adresiymiş, iletişim sayfasını düzelttireceğim demişti.
  * İletişim sayfasında halen değiştirilmeyen e-posta adresi.

Bundan sonra bu konu hakkında yazacak bir şeyim yok. Zaten derdimi fazlasıyla yazdım. Umarım Garanti Bankası da bana 29 liralık bir cevap verir.

 [1]: http://www.garanti.com.tr/bankacilik/bireysel/faiz_ve_ucretler/hesap_isletim_ucreti.html
 [2]: http://www.garanti.com.tr/ana_sayfa/iletisim.html
 [3]: http://twitter.com/ahmetkakici/status/2087860128
 [4]: http://www.garanti.com.tr/hakli_musteri_hatti/sikayetim_var.html
 [5]: http://www.sikayetvar.com/svf-sikayet-full--180-0-0-2-346604-.html