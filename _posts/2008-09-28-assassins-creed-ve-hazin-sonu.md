---
title: 'Assassin`s Creed ve Hazin Sonu'
author: Ahmet Kakıcı
layout: post
permalink: /oyun/assassins-creed-ve-hazin-sonu/
views:
  - 1339
comment_count:
  - 4
trackback_count:
  - 
categories:
  - Oyun
tags:
  - "Assassin's Creed"
---
Genelde çok fazla oyun oynamam ama bu hafta sonu iki günlüğüne Assassin&#8217;s Creed (AC)&#8217;i denemek istedim. Ekran kartımızın hala çalıştırdığı yeni oyunlar varken arada bir oyun oynamak lazım.

AC&#8217;i açar açmaz hayranı olduğum Prince or Persia tadını aldım ki oynanabilirlik de PoP&#8217;dan kopya çekilerek yapılmış gibi. Hele karakterimizin akrobatik hareketleri prensimizin adeta kopyası. Keşke müzik açısından da PoP örnek alınsaydı. PoP gerçekten severek oynadığım bir oyun olduğu için AC&#8217;e de bir şans verdim ve başından kalkmadan iki gün boyunca oynayarak bitirdim.

<!--more-->

Oyunun ana senaryosu dışında yan görevler de mevcut ancak bana pek çekici gelmedi ve çoğunu da yapmadım. Halkı zalim askerlerin elinden kurtarmak ve bayrak toplamak ne kadar çekici bir düşünün. Ana senaryo biraz fantastik ama yine de insanı içine çekiyor.

İki gün boyunca kötü adamları (!) öldürerek oyunun sonuna gelince mutlaka ikinci oyunun çıkacağını hissediyorsunuz ancak bu kadar bir kötü son beklemiyordum. &#8216;Al işte bitti&#8217; diyerek bırakıp gitmişler. Açıkçası o kadar azmedip oynadıktan sonra çok daha güzel bir final hayal etmiştim. Siz de oynarsanız beklentilerinizi yüksek tutmayın zira oyunun sonu bir çok oyuncunun internette de belirttiği gibi hayal kırıklığı.

Ekim sonunda Fallout 3 çıkana kadar böyle ufak tefek oyunlar ile zaman geçireceğiz sanırım.