---
title: Hangi Programlama Dilini Öğrenelim?
author: Ahmet Kakıcı
layout: post
permalink: /programlama/hangi-programlama-dilini-ogrenelim/
views:
  - 4379
syntaxhighlighter_encoded:
  - 1
categories:
  - Programlama
tags:
  - Programlama
---
İnternette programlama üzerine yazılan çizilen forumların ve sitelerin en gözde muhabbetlerinden biridir bu; hangi dili öğrenmeliyim? Bu sitelerdeki yazıları takip ediyorum da bazen o kadar ilginç şeyler yazılıyor ki soran kişi de sorduğuna pişman olabiliyor. Dil seçimi yanında bazen de dilleri mukayese edip duruyorlar; asp &#8211; php, java &#8211; .net , vs gibi diller onlarca kez kez karşılaştırılmış ve karşılaştırılmaya da devam edilecektir.

Aslında hangi dili öğreneceğini veya hangi dilin iyi olduğunu bulması çok kolay. Bunun cevabı tam olarak dili öğrenmek isteyen kişilerde saklı ama malesef bu soruyu kendilerine sormak yerine başkalarına soruyorlar.

<!--more-->Bir bebek düşünün Türkiye toprakları üzerinde dünyaya gelmiş. Gelmiş ama ne konuşması var ne okuması ne de yazması. Sonra çevresinden görüyor bakıyor ki türkçe oldukça popüler bir dil, öğrenmeye başlıyor. Sorgulama var mı? Yok. Tereddüt var mı? Yok. Peki bu çocuğun çevresinde onlarca dil bilen kişi olsaydı ne olacaktı? İşte o zaman sorgulamaya başlayacak; hangi dili öğrenmeliyim? Ama asıl soracağı a veya b bu dili neden öğrenmeliyim olmalıdır.

Bu bebeğimiz ömrü boyunca Türkiye sınırları içinde yaşayacak ise başlangıç için ne ingilizce ne fransızca öğrenmesinin bir anlamı yoktur. Türkiye&#8217;de yaşayacağı sonucunu çıkarttıktan sonra dil öğrenmeye karar verirse hiçbir sorun yaşamadan dilini öğrenir ve kullanır. Ancak eğer bu sonucu çıkarmadan acaba ne öğreneyim diye sağına soluna sorular sormaya başlarsa işler karışıyor.

Kimileri gelip ingilizce öğrenmelisin diyor. Sebep? Evrensel bir dildir, herkes onu bilir ve bilmeyen iş/ekmek bulamaz. O sırada başka biri geliyor ve diyor ki; fransızca öğren. Sebep? Kibar bir dilmiş, kulağa hoş geliyormuş hatta kadınlar bayılıyormuş! Kimisi hemen itiraz ediyor; çince öğren, diyor. Neden ? Efendim Çin gelecek yüzyıl içinde çok büyüyecekmiş, dünya devi olacakmış ve şimdi çok popüler olmasa da ileride ortalığı kasıp kavuracakmış.

Bizim bebeğin epey kafası karışacak sanırım. Zira Türkiye sınırları dışına çıkmayacak olmasına rağmen ve hatta hayatı boyunca herhangi bir yabancı ile konuşma fırsatı bile olmayacakken kafasına onlarca şey yığılıyor. Sonra her birinden azar azar öğrenip abidik gubidik konuşuyor.

Olması gereken ise hayat boyunca yaşayabileceğiniz şeyleri göz önüne alarak bir dil öğrenmek. Benzetmeleri bırakıp biraz programlama tarafına dönecek olursak örneğin web programlama ile uğraşmayı isteyen bir kişiye C++ öğren demenin bir anlamı yoktur. Kafasına koyduğu iş web programlama ise öncelikle oturup bu işi yapabileceği dilleri çıkartıp artılarını ve eksilerini çıkarması gerekir, daha sonra karşısında oluşan artı ve eksilere göre seçimini yapması daha kolay olacaktır. Bu noktada yine forumlara yazıp sorabilir tabii ki. Benim bu sebeplerden dolayı şu dillerden birini öğrenemem gerekli, elimdekiler bunlar ve yapacaklarım da şunlar. İşte bu aşamadan sonra çok daha mantıklı cevaplar gelecektir.

Kimin söylediğini bilmediğim bir söz ile bu yazıya da son vereyim. Nereye gideceğini bilmiyorsan hangi yoldan gittiğinin hiçbir önemi yoktur.