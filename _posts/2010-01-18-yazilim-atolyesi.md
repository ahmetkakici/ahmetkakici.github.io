---
title: Yazılım Atölyesi
author: Ahmet Kakıcı
layout: post
permalink: /genel/yazilim-atolyesi/
views:
  - 777
categories:
  - Genel
  - Yazılım
tags:
  - ankara
  - Yazılım
---
Daha önce blogda da yazdığım gibi yazılımcılar olarak Ankara&#8217;da buluşup sohbet muhabbet ettiğimiz bir etkinliğimiz vardı. Bu etkinlikler işleyiş ve içerik açısından pek tatmin edici olmadığı için 2-3 buluşmadan sonrasını getirmedik.

Geçen ay yine bu ekipten arkadaşlarla konuşurken bu buluşmalarımız sohbet içeriğinden ayırıp bir çeşit atölye yapma kararı aldık. 16 Ocak Cumartesi günü ise ilk atölyemizi gerçekleştirdik. <!--more-->

Bu ilk atölyemizde perdeyi [Yasin Okumuş][1] açtı ve Spring Framework hakkında bir [sunum][2] yaparak spring&#8217;in ne olduğuna ve çok katmanlı mimarisine dair bilgiler verdi. Yasin&#8217;den sonra ise [Hüseyin Mert][3] oAuth hakkında bilgi verdi ve yaptığı örnek uygulamayı gösterdi. En son olarak ODTÜ&#8217;de buluşmamıza da yardımcı olan [Mustafa Dalcı][4] kullanılabilirlik konusunda yazılım tarafında neler yapılabileceğine dair bilgilerini, daha önce Yemek Sepeti, Garanti Bonus vb gibi şirketlere yaptığı çalışmalarla beraber bizlerle paylaştı.

Açıkçası daha önce yaptığımız 2-3 yazılımcı buluşmasına göre çok daha yararlı bir toplantı oldu. İçerik konusunda genelde web ağırlıklı konulara değinsek de toplantılarımızda içerik konusunda herhangi bir sınırlamamız yok. &#8216;Ben bunu biliyorum&#8217; diyen herkes gelip bizlerle bir şeyler paylaşabilir.

Daha sonraki toplantılar için bluekid&#8217;in de [yazdığı][5] gibi konu sayısını üç yerine ikiye indirip sadece anlatım değil de etkileşimli bir toplantı yapabiliriz. Ayrıca sunumlara başlamadan önce yeni gelen arkadaşlar için bir tanışma faslı yapıp sunumlar arasında 10-15 dakika ara verip hem kafayı toparlayacak hem de katılımcıların nefes almasını sağlayacak fırsat yaratabileceğimizi de notlarımız arasına alıyoruz.

Bu arada bizim bu atölyeyi yapma kararını aldığımız gün bu buluşmaları iki haftada bir yapmaya karar vermiştik. Buluşmalarımızdan birisini gündemdeki teknolojilere ait sohbet tarzında geçirip diğerini de bu haftasonu yaptığımız gibi atölye tarzında geçirmeyi hedeflemiştik. Yani ayda bir bu tip atölyeler gerçekleştireceğiz. Bu yazıyı okuyan herkesi isterse sunum yapmaya isterse de izleyici olarak katılmaya davet ediyorum. Bizleri [friendfeed grubumuzdan][6] takip edebilirsiniz.

 [1]: http://hosaf.org/ "Blog"
 [2]: http://hosaf.org/spring-sunum
 [3]: http://www.hmert.com/
 [4]: http://www.userspots.com/
 [5]: http://derindelimavi.blogspot.com/2010/01/ankara-yazlmclar-workshopu-1.html
 [6]: http://friendfeed.com/ankara-yazilimcilar