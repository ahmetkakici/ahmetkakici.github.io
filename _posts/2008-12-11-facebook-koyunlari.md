---
title: Facebook Koyunları
author: Ahmet Kakıcı
layout: post
permalink: /genel/facebook-koyunlari/
views:
  - 2263
categories:
  - Genel
tags:
  - Web
---
Efendim facebook bildiğiniz gibi dünyaca ünlü bir sosyal ağ. Eli klavye tutan her kullanıcının neredeyse bir facebook hesabı var. Zaten bu yüzden &#8220;ilkokul arkadaşlarımı buldum&#8221; gibi sloganlarla fısıltı gazetesiyle reklamı yapılarak ülkemizde patlama yaptı.

Ancak bu patlama sayesinde bilinçli bilinçsiz binlerce insan facebook&#8217;a akın etti. Bir takım zeki insanlar (!) ise bu bilinçsiz insanlar ile adeta alay ediyor. Saçma sapan gruplar ve uygulamalar beni facebook&#8217;tan soğutuyor artık. Şu anda facebook kullanma amacım etkinlikleri takip etmekten ibaret ama o kadar çok grup ve uygulama daveti geliyor ki sinir olmamak elde değil.

<!--more-->

Son günlerde patlama yapan 2-3 grup ise artık &#8220;yuh&#8221; dedirtecek seviyeye geldi. Facebook&#8217;ta sizi kim silmiş, sizi kim ziyaret etmiş, sizi kim hede hödö yapmış tarzı gruplar binlerce üyeye kavuşuyor. Ancak bu tip hede hödöleri görebilmek için tüm arkadaş listenizi de davet etmeniz lazımmış!

Efendim İNANMAYIN bu tip boş beleş numaralara. &#8220;Kim bakmış&#8221; gibi tonla zırva uygulamadan kaçmak kolaydı. Uygulamayı engelliyorum ve rahatıma bakıyordum. Ama malesef grup davetlerini engellemek gibi bir özellik yok. İşte bu yüzden sinir oluyorum. 200&#8217;den fazla uygulamayı (üçüncü parti bir uygulama kullanmıyorum) engellediğim için davetleri görmüyorum bile!

Bu yazıyı yazmamın tek amacı da olur ya o gruplara giren sürüden birazı buraya gelir de arkadaşlarına söyler acı gerçeği; o gördüğünüz grupların HEPSİ YALAN!

Bu yazıyı arkadaş listenize yollamanız size pek bir şey katmayacak. Ama şu sürüden ayrılıp spam yapan o insanlardan ayrılmanızın vakti geldiğini düşünüyorsanız beklemeyin, bu saçmalığı arkadaşlarınıza söyleyin.