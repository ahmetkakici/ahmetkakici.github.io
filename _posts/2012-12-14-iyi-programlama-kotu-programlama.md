---
title: İyi Programlama, Kötü Programlama
author: Ahmet Kakıcı
excerpt: İyi ve kötü programlamanın ne olduğuna dair kısa notlar.
layout: post
permalink: /genel/iyi-programlama-kotu-programlama/
views:
  - 779
categories:
  - Genel
  - Programlama
---
Başka sitelerdeki içeriği çevirip yayınlamayı çok sevmesem de daha önceden de <a title="Programlama İpuçları" href="http://www.ahmetkakici.com/programlama/programlama-ipuclari/" target="_blank">yazdığım gibi </a>bu tip kısa ve öz notları paylaşmam gerektiğini düşünüyorum. Aynı şekilde <a title="Yeni pencere." href="http://www.singhrahul.com/2012/11/good-programming-bad-programming.html" target="_blank">Rahul Singh</a>&#8216;in blogunda yazdığı bu yazıyı da paylaşma gereği hissettim.

Özellikle son zamanlarda iş yerinde bazı şeyleri neden çok zaman harcayarak yaptığımızı gayet güzel vurguladığından dolayı yöneticilere karşı bir açıklama yapmış gibi hissediyorum kendimi.

Lafı uzatmadan iyi programlama ve kötü programlamayı karşılaştıralım,

  * İyi programlama karmaşık şeylerin basit görünmesini sağlar.
  * Kötü programlama basit şeylerin karmaşık görünmesini sağlar.
  * İyi programlama kendini açıklar.
  * Kötü programlama açıklamaya ihtiyaç duyar.
  * İyi programlama için şu an fazla zaman harcayabilirsiniz ancak ileride daha az zaman harcarsınız.
  * Kötü programlama şu an fazla zamanınızı almaz ancak ileride çok daha fazla zaman harcarsınız.
  * İyi programlama mevcut ve gelecekte olabilecek ihtiyaçları karşılar.
  * Kötü programlama mevcut sorunlara odaklanır ve gelecekte işe yaramayabilir.
  * İyi programların sürdürülmesi ve geliştirilmesi kolaydır.
  * Kötü programların sürdürülmesi ve geliştirilmesi zordur.
  * İyi programlar uzun ömürlüdür, hedefledikleri amaç bitene kadar iş görebilir.
  * Kötü programlar kısa ömürlüdür, hedefledikleri kapsam dışında nadiren kullanılabilirler.
  * İyi programlar iyi alışkanlıklar gibidir. Etkileri uzun sürer ve problemleri tamamen çözebilirler.
  * Kötü programlar ağrı kesiciler gibidir. Etkileri kısa bir süre geçerlidir ve problemleri geçici olarak çözebilirler.
  * İyi programlama temiz ve disiplinlidir.
  * Kötü programlama karmaşık ve kaotiktir.
  * İyi programlama öğrenilir, pratikle geliştirilir ve yıllarca süren tecrübe ile uzmanlaşılır.
  * Kötü programlama kendiliğinden olur, uzun süre düzeltilmediği sürece iyi programlamanın öğrenilmesini zorlaştırır.
  * İyi programlama ne zaman yeniden yazacağını ne zaman var olanı kullanacağını bilmektir.
  * Kötü programlama var olanı yeniden yazma, daha iyi yazılabilecek olanı kullanmaktır.
  * İyi programlama kendi iç güdülere, bilgi birikimine ve yıllarca kazanılan tecrübeye dayanır.
  * Kötü programlama başkalarının bilgi birikimine ve tecrübelerine onları anlamaya çalışmadan körü körüne bağlanmaktır.
  * İyi programlar bir programcıdan diğerine aktarılabilir.
  * Kötü programlar aynı kişi tarafından yazılır ve anlaşılır.
  * İyi programcı yazdığı kodu hatırlamaz. Yazdığı kodun mantığını öğrendiğinden gerektiğinde tekrardan yazabilir.
  * Kötü programcı yazdığı kodu anlamaya çalışmak yerine ezberlemeye çalışır bundan dolayı değişiklik yapmakta zorlanır.
  * İyi programlar aynı sebeplerden dolayı iyidirler; basitlik, okunabilirlik ve verimlilik.
  * Kötü programlar kendi barındırdıkları özelliklerden dolayı kötüdür.
  * İyi programlama kavramları programcının hayatı boyunca var olur.
  * Kötü programlama kavramları programcıyla beraber ölür.